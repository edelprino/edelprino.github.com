---
layout: post
title: Dotfiles sia!
published: true
---

![](/images/dotfiles_screen.png)

Era da un po' di tempo che cercavo il momento per sistemare e mettere su Github i miei dotfiles. Il repository esisteva già da parecchio tempo, anche se era organizzato più come un magazzino per tutti gli script che utilizzo quotidianamente.

Questo fine settimana uggioso ha fatto si che mi dedicassi ad alcuni progettini che da troppo tempo erano solo un vago pensiero nella mia mente, primo tra tutti il riordino e l'organizzazione dei dotfiles.

Ne avevo bisogno, sicuramente per avere un sistema di backup per tutti gli script e comandi che quotidianamente uso e che altrimenti non avrebbero avuto un posto dove essere salvati. Per poter condividere facilmente tra i computer che utilizzo i file di configurazione e in ultimo ma non per importanza, per condividere il mio ambiente di lavoro.

In questo ultimo anno di migrazione verso il terminale ho trovato molto utile avere a disposizione un sacco di esempi e di configurazioni differenti, mi sembrava giusto ricambiare il favore!

Attualmente, ma non è detto che rimarrà così, utilizzo una combinazione di vim, bash e tmux. Vim come editor di testo e IDE per lo sviluppo. Sono passato a Tmux prevalentemente per avere la barra di stato a fondo schermo in cui posso inserire le informazioni più importanti da tenere sott'occhio ora, batteria e stato del pomodoro.

Sono testati solo sotto OSX e non con la versione di bash fornita di default che non ha il supporto all'unicode. Ma con la versione 4.2 installata tramite bower.

Link del repository : [https://github.com/edelprino/Dotfiles](https://github.com/edelprino/Dotfiles)

Happy coding!
