---
layout: post
title:  Le migliori falesie in provincia di Genova, stagione primavera/estate
date:   2020-05-08
---

Nel genovesato esistono molte più falesie di quello che si possa credere, molte sono nascoste tra le pieghe dell’appennino, altre si trovano in riva al mare. Quest’ultime sono le migliori per concedersi una mattinata di scalata seguita da un bellissimo tuffo in mare per rilassare i muscoli e tonificare il corpo.

![Mannara Climbing](/assets/posts/mannara-climbing.jpeg)

Qui potete trovare un elenco delle migliori falesie per questa stagione:

## Levante Ligure

### Sant'Anna
La scalata è su arenaria, prevalentemente verticale o in alcuni punti leggermente strapiombante. La falesia è sul mare, quindi non è consigliata se il mare è grosso perché la base potrebbe essere raggiunta dalle onde.
Lo sapevate, inoltre, che ci sono due vie di Deep Water Soloing di 6b e 6c/6c+ proprio vicino alla falesia?

- Vie dal 5b al 7b
- Esposizione: in estate è in ombra la mattina fino alle 12/13 poi va al sole. L'accoppiata mattina scalata, pomeriggio mare è perfetta!
- Località: Sestri Levante
- Avvicinamento: 10 minuti dal parcheggio

### Ghiffi
Il ghiffi è una placca appoggiata, si scala in spalmo e la tecnica la fa da padrone. Ci sono parecchie vie semplici, per iniziare, e tre tiri veramente interessanti che potrebbero mettere in crisi molti climber navigati.

- Vie dal 5a al 7b
- Esposizione: La falesia prende sole il pomeriggio, la mattina d'estate rimane in ombra fino alle 13. Interessante l'accoppiata mattina Ghiffi e pomeriggio Sopralacroce.
- Località: Passo del Ghiffi, Montemoggio
- Avvicinamento: 20 minuti dal parcheggio

### Sopralacroce
La falesietta di Sopralacroce ha una scalata tecnica e mai banale, anche i tirelli più facili possono riservare molte sorprese.

- Vie dal 4c al 7a/b
- Esposizione: La falesia prende il sole in mattina, meglio scalare il pomeriggio o la sera tardi. Quando fa parecchio caldo la placca nera è la prima che va in ombra nel pomeriggio.
- Località: Sopralacroce
- Avvicinamento: 15 minuti dal parcheggio

### Nascio
Nascio è una piccola falesia nascosta nei meandri della Val Graveglia. Il posto è isolato e incantevole, il paese di Nascio e quello di Cassagna sono due piccoli gioielli dell'entroterra. Le prime tre vie sono in placca mentre le restanti hanno un partenza boulderosa in strapiombo. Le difficoltà sono concentrate prevalentemente nei primi tre/quattro metri di via.

- Vie dal 5a al 7b
- Esposizione: Il posto rimane in ombra la mattina e va al sole il pomeriggio.
- Località: Nascio
- Avvicinamento: 10 minuti dal parcheggio

Se sei interessato, su Nasico [ho scritto un articolo]({% post_url 2020-08-15-scalare-in-val-graveglia-nascio %}) con un sacco di informazioni in più sul posto e sulla falesia!

## Val D’Aveto

### Farfablocco
Il farfablocco è una piccola falesietta situata a bordo strada tra il p.so della Forcella e Santo Stefano d'Aveto.

- Vie dal 2a al 7a
- Esposizione: il posto è adatto nelle mezze stagioni e in estate, evitate le giornate più fredde.
- Località: Farfanosa
- Avvicinamento: 1 minuto dalla macchina

## Genova e dintorni

### Pietragrande
Pietragrande è la palestrina all'aperto di molti genovesi. Falesia storica situata a pochi minuti di macchina da Bolzaneto.

- Vie dal 4c al 7a
- Esposizione: Nei pomeriggi d'estate il lato Nord è sicuramente il migliore. Essendo un masso contornato dal bosco quando le giornate sono molto umide potrebbe risultare afoso e invaso dalle zanzare.
- Località: Geo
- Avvicinamento: 15 minuti dal parcheggio

### Lautra
La falesia di Lautra si trova a S.Desiderio, a 10 minuti di macchina dal centro città. Sono presenti una decina di tiri, altri sono ancora da chiodare o da liberare siccome è una novità dell'ultimo periodo.

- Vie dal 6a a 7b
- Esposizione: Nord, la falesia d'estate è all'ombra
- Località: S.Desiderio
- Avvicinamento: 10 minuti dal parcheggio

### La terrazza
La terrazza è una falesia situata alle spalle di Isola del Cantone. La roccia è conglomerato e i tiri sono prevalentemente boulderosi. La base non è comodissima ma alcuni tiri sono veramente interessanti e sfidanti!

- Vie dal 6a all'8a+
- Esposizione: La falesia prende sole fino alle 13
- Località: Pietrabissara
- Avvicinamento: 10 minuti dal parcheggio
